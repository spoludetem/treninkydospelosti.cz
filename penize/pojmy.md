---
layout: base
---

Běžný bankovní účet - Je základním spojením mezi tebou a bankou. Slouží jako důležitá adresa, na kterou vám mohou peníze zasílat třetí osoby například zaměstnavatel. Peníze můžete na účet vkládat buď v hotovosti na přepážce banky, nebo převodem z jiného účtu.
Podpisový vzor - Je součástí smlouvy s bankou, kde chceme mít založený bankovní účet. Ten slouží pro bezpečnost čerpání z účtu – např. pokud banka obdrží příkaz k úhradě s podpisem, který se neshoduje se vzorem, příkaz není proveden; proto je velmi důležité si dobře pamatovat, jak jsme se podepsali!!!!!!
Platební debetní karta - Karta, ze které mohu vybírat a posílat jen vlastní peníze, a proto je „bezpečnější”! S těmito kartami se dá vybírat hotovost z bankomatu.
Kontokorent - Jedná se o kombinaci běžného účtu s možností čerpat úvěr (půjčovat si peníze od banky) stejně jako u kreditní karty je stanoven limit, tedy částka, kterou můžete čerpat do minusu, ale vždy platíte poměrně vysoké úroky za obnos, který jste si půjčili.
Platební kreditní karta - Karta, ze které můžu platit, když už žádné peníze nemám. Od banky (nebo jiného subjektu) totiž dostanu půjčku na to, abych mohl/a utrácet víc než kolik vydělám. Utrácet můžu nějakou předem danou částku. Úvěr musí být vždy v pravidelném termínu splácen, pokud není, banka si začne účtovat velmi vysoké úroky. Můžeme ji využívat většinou jen při bezhotovostních transakcích například platba kartou v obchodě, ale výběr z bankomatu ne.
Věřitel - Někdo (banka, firma, osoba), kdo ti půjčí peníze.
Žadatel – Ten, kdo si půjčuje.
Ručitel - Osoba, která na sebe vezme povinnost uspokojit pohledávku věřitele, jestliže tak neučiní dlužník. Ručení se nejčastěji používá u úvěrů a půjček, u kterých věřitel jejich zajištění obvykle vyžaduje, protože dlužník není schopen ihned sám plnit.
Půjčka - Je poskytnutí prostředků věřitelem za předem dohodnutých podmínek formy splácení, výše úroků nebo jiných odměn. Na rozdíl od úvěru nemusí být předmětem půjčky pouze finanční prostředky, ale rovněž jakýkoli jiný hmotný majetek. Dalším zmiňovaným rozdílem je fakt, že smlouva o půjčce může vzniknout pouze v případě, že věřitel žadateli předmět smlouvy předá (peníze převede, majetek půjčí).
Doba splatnosti - Předem sjednaná doba, ve které musíte splatit úvěr či půjčku. Pokud máte se splácením problémy, můžete se s bankou domluvit například na prodloužení doby splacení a tím snížení měsíčních splátek.
RPSN - Roční procentní sazba nákladů úvěru. Vyjadřuje celkové náklady úvěru (úroky, poplatky za sjednání a vedení úvěru, pojištění nemovitosti...).
Úrok nebo také Úroková sazba - Peníze, které zaplatíš navíc za půjčení peněz.
Úvěr - Je rovněž poskytnutí prostředků věřitelem, ale na rozdíl od půjčky se u úvěru jedná výhradně o poskytnutí finančních prostředků.
Spotřebitelský úvěr - Půjčka, která je bankami poskytována výhradně fyzickým osobám nebo domácnostem a slouží především k nákupu spotřebních předmětů (automobilu, elektroniky), k zaplacení různých služeb (dovolená, školné) nebo někdy ke koupi nemovitosti. Pokud je úvěr čerpán jako neúčelový, lze jej využít k libovolnému účelu.
Penále - Sankce za zpožděnou platbu, nedodržení data splatnosti.
Leasing - Zde se stanete majitelem až po jeho skončení tedy až danou věc kompletně splatíte. Když člověk přestane splácet, věc mu vezmou, patří totiž leasingové společnosti.
Exekuce - Nedobrovolné, vynucené splacení závazku vůči věřiteli z majetku dlužníka (prodej zastavené nemovitosti, obstavení platu či bankovního účtu, zabavení majetku apod.). Jde o krajní možnost, jak řešit nesplácený úvěr, pokuty, výživné apod., pokud odmítnete splácet závazky a nepokusíte se s věřitelem hledat řešení.
Vymahač - Člověk, který vymáhá peníze.
Lichva - Trestný čin, jehož se dopustí ten, kdo zneužívaje něčí rozumové slabosti a nezkušenosti. Nejčastějším příkladem jsou půjčky s velkými nebo dokonce obrovskými úroky, třeba i 100 % za každý den.
