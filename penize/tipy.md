---
layout: base
---

# Peníze - Tipy

## 4 kroky při hospodaření s penězi

1. Zaplatím za bydlení, jinak budu bez střechy nad hlavou.
2. Zaplatím splátky půjček, jinak se dostanu do velkých potíží s věřiteli.
3. Nakoupím jídlo (také zaplatím obědy nebo koupím stravenky), jinak budu hladovět.
4. A pak za to, co zbude, můžu zajít třeba do kina.

## Kde tedy ušetřit?

### Bydlení – nájemné

* porovnat ceny (nájem + služby a poplatky) a podívat se po ubytování v jiné lokalitě
* pronajmout si byt s někým dohromady a o nájemné se dělit (podložit smlouvou!)

### Služby a poplatky spojené s bydlením

* platby za vodu, elektřinu, plyn a topení, svoz odpadu
* poplatky za rozhlas a televizi, kabelová televize
* nepřetápět místnosti, ale raději si vzít tričko navíc
* mít vždy opravené kapající kohoutky a protékající záchod
* snížit spotřebu vody sprchováním namísto koupání ve vaně
* mám-li internet a počítač, nepotřebuji televizi

### Půjčky

* pokud to jen jde, nepůjčovat si
* dodržovat harmonogram splátek, protože penále z pozdních úhrad zbytečně ubere z peněz, které by se hodily na něco jiného
* nikdy neřešit splátku půjčky další půjčkou, ale snažit se domluvit si splátkový kalendář

### Výdaje na dopravu - cesta do práce a zpět

* jezdit městskou hromadnou dopravou je levnější než autem
* pokud musím jezdit autem, možná že nás může jezdit víc a na cestu se můžeme skládat
* když si koupím průkazku na autobus či vlak, je to levnější než jednotlivá jízdenka

### Jídlo

* jídla kupovat jen tolik, kolik potřebuji, aby se nemuselo nic vyhazovat
* nakupovat tam, kde mají nižší ceny
* raději si vařit a chystat svačinky než chodit do restaurací

### Co potřebuji nepravidelně

#### Hygienické potřeby - toaletní, čistící a prací prostředky

* nedat se zlákat reklamou a nekupovat drahé značky, nakupovat tam, kde mají nižší ceny
* dodržovat dávkování podle návodu

#### Oblečení, boty a Opravy

* nakupovat tam, kde je levně a sledovat sezónní výprodeje
* pokusit se věc opravit sám nebo požádat o pomoc známého

### Co si můžu dopřát, když na to mám

#### Vybavení domácnosti

* něco se dá koupit v bazaru, nebo mi starší věc nabídne kamarád nebo kolega z práce

#### Osobní výdaje a Zábava a volný čas

* cigarety, kadeřník, kino, diskotéka,…

## Tipy a triky při nakupování aneb V bludišti supermarketů a obalů potravin…

* **Výhodné, není vždy výhodné** - kontrolujte cenu za měrnou jednotku (kilo, litr, kus), zjistíte, že výhodné rodinné balení je dražší než normální.
* **Sedněte si na bobek** - drahé zboží je vystaveno ve výši očí, cenově výhodnější je v dolní části regálu. Takže pár dřepů během nákupu vám zlepší kondici a ochrání peněženku.
* **Nebojte se** nakupovat vlastní značky jednotlivých obchodních řetězců.
* **Nechte stát nákupní vozík!** - chcete-li méně nakoupit, vezměte si v obchodě jen nákupní košík. Vejde se do něj méně zboží a bude těžký.
* **Prodejní pulty před pokladnou** – pravidlo, které zde platí je: **“NIC NEBRAT!“** :)
* **Doplňkový prodej** - když zamíříte do supermarketu s potravinami, vždy na vás vybafne zboží jako ponožky, dámské kalhotky, DVD, hračky apod. Když se totiž 50 minut pohybujete mezi konzervami s tuňákem a olejem, přijde vám nový hrníček jako zajímavé zpestření. Co na tom, že jinde byste ho koupili mnohem levněji?
* **Napište si seznam zboží**, které hodláte nakoupit. Seznamu se držte – i když je to těžké, je třeba odolat ochutnávkám, slevám a dalším obchodnickým fíglům.
* **Ceny všech položek v seznamu sečtěte**, abyste zjistili, na kolik vás nákup přijde. Vezměte s sebou jen o trochu více peněz, než je celková cena nákupu. To vás přinutí k tomu, abyste nekoupili zboží, které jste neměli v plánu.
* **Neberte s sebou platební kartu**. Jako držitel platební karty jste více náchylní k tomu, koupit si něco navíc. Při placení kartou totiž nevidíte, jak rychle se bankovky stěhují do kapes obchodníků.
* **Na nákupy choďte najezení**. S kručícím žaludkem jsi kořistí. Nakupuješ žaludkem, ne rozumem!

## ! Na co musím pamatovat !

**Jednou ročně dostanu vyúčtování za vodu, plyn a elektřinu a mohou po mě chtít doplatky.**

**Vánoce a narozeniny jsou každý rok.**

**Před zimou potřebuji zimní boty a bundu – což jsou velké položky v rozpočtu.**
