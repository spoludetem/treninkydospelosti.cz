---
layout: base
---

Místo trvalého pobytu - Místem trvalého pobytu se rozumí adresa pobytu občana v ČR, kterou si občan=ty zvolí. Občan může mít jen jedno místo trvalého pobytu, a to v objektu, který je podle zvláštního právního předpisu označen číslem popisným nebo evidenčním, popřípadě orientačním a který je podle zvláštního právního předpisu určen pro bydlení, ubytování nebo individuální rekreaci. Z přihlášení občana k trvalému pobytu nevyplývají žádná práva k objektu, ani k vlastníkovi nemovitosti.
Přechodné bydliště - Adresa, kde právě bydlíš a nejsi tam trvale hlášen (např. podnájem).
Podnájem – bydlení v bytě (domě), který mi nepatří (nekoupil jsem si ho). Vzniká smlouvou mezi nájemce a osobou, které nájemci poskytne byt nebo jeho část do užívání (podnájemce). 
Pronajímatel - vlastník bytu nebo domu, který na základě nájemní smlouvy pronajímá svou nemovitost. Podnájemce - osoba, která byt užívá na základě smlouvy o podnájmu.
Smlouva o podnájmu (nájemní smlouva)- smlouva mezi nájemcem (ten, kdo mi pronajímá pokoj nebo byt) a podnájemníkem (to jsem já).
Realitní kancelář - firma, které za provizi zprostředkovávají koupi či prodej nemovitosti nebo vyhledání nájmu. Makléř je zaměstnanec realitní kanceláře, který funguje jako prostředník mezi kupujícím a prodávajícím.
Provize - peníze, které zaplatíš RK za zprostředkování bytu, podnájmu.
Kauce - peníze, které musíš zaplatit předem, než se nastěhuješ do podnájmu. Je to vratná záloha, ze které se případně platí škoda, co způsobíš v bytě. Výše je většinou 2-3 x nájem.
Nájem/nájemné – peníze, které měsíčně platím vlastníkovi/pronajímateli byt (domu), ve kterém bydlím.
Inkaso - pravidelné měsíční poplatky spojené s užíváním bytu/domu. Jedná se o zálohy a platby na spotřebované energie (např. elektřina, plyn, voda) a služby (např. odvoz odpadu, telefon). Zřizuje se na poště.
Poplatky – měsíční výdaje na chod bytu (elektřina, voda, topení, plyn,…). V případě podnájmu bývá účtováno navíc od nájmu (peníze, které zaplatím tomu, kdo mi byt pronajímá).
Koncesionářské poplatky - poplatky, které je ze zákona nutné platit v případě, že používáme rádio a televizi. Registrace a platba možná na České poště. Informace na www.czech-tv.cz (viz Televizní poplatek) www.rozhlas.cz (viz Rozhlasové poplatky). Je možné přidat k Inkasu.
Obecní byt - majitelem nemovitosti je obec a z toho vyplývá, že uživatel nesmí s tímto bytem nijak nakládat. Obecní byt lze legálně získat pouze přidělením bytu ze strany obce, výměnou za jiný byt nebo vítězstvím ve veřejném výběrovém řízení o pronájem. Chcete-li získat nájem v obecním bytě (často za výhodné regulované nájemné), informujte se přímo na bytovém odboru na obecním úřadu.
Sociální byt - výraz sociální vyjadřuje fakt, že tento typ nájemního bydlení je určen především sociálně slabším skupinám obyvatel.
Příspěvek na bydlení - příspěvek ke krytí nákladů na bydlení lidem s nízkými příjmy. Poskytování příspěvku podléhá hodnocení příjmů za kalendářní čtvrtletí. Více ti poví na úřadu práce.
Pojištění domácnosti - pojištění domácnosti patří do skupiny pojištění majetku občanů. Zahrnuje téměř všechny věci, které tvoří vybavení domácnosti – od nábytku přes elektrické spotřebiče až po různé cennosti.
Hypotéka - neboli hypoteční úvěr je druh úvěru, který banky poskytují výlučně pro účely investice do nemovitosti – tj. například koupě/výstavba/ rekonstrukce/modernizace či opravy nemovitosti. Jedná se obvykle o dlouhodobý úvěr (5-31let). Jako zástavu požaduje banka nemovitost, hypoteční úvěry jsou proto všechny úvěry zajištěné nemovitostí.
Bytové družstvo - předmětem činnosti bytových družstev je technická správa a údržba vlastních či cizích domů/bytů, zajišťování odborných revizí, pronájem bytových a nebytových prostor, vybírání nájmů, případné vymáhání dluhů, právní, účetní a evidenční služby.
